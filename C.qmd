---
toc-title: "Na této stránce"
---

## C 

#### Citlivost průduchů {#sec-c-citlivost-pruduchu}

**Citlivost průduchů** na deficit nasycení vodních par (angl. *stomatal sensitivity* 
to vapor pressure deficit) vyjadřuje, jak silně reagují průduchy rostlin (stomata) 
na změny deficitu nasycení vodních par (VPD – *Vapor Pressure Deficit*), 
tedy na rozdíl mezi aktuálním a nasyceným tlakem vodní páry ve vzduchu.


##### Více {.detail}
::: collapsible
VPD určuje „poptávku“ atmosféry po vodní páře – čím je vyšší, tím je vyšší 
potenciální výpar. Rostliny na rostoucí VPD reagují uzavíráním průduchů, 
aby omezily transpiraci a zabránily nadměrné ztrátě vody. Citlivost průduchů 
lze popsat empiricky například pomocí vztahu:

$$
g_s = g_{s_\mathrm{ref}} - m\ln(\mathrm{VPD})
$$
kde:<br>
– $g_s$ – aktuální stomatární vodivost,<br>
– $g_{s_\mathrm{ref}}$ – referenční vodivost při VPD = 1 kPa,<br>
– $m$ – parametr vyjadřující citlivost průduchů na změnu $VPD$.

Rostliny s vysokou citlivostí (velké $m$) průduchy při zvýšení $VPD$ rychle 
uzavírají tzn. šetří vodu, ale omezují fotosyntézu. Naopak druhy s nízkou 
citlivostí si při vyšším $VPD$ udržují otevřenější průduchy (udržují asimilaci), 
ale riskují vodní stres. Citlivost průduchů na $VPD$ je důležitým fyziologickým 
parametrem v ekofyziologii, modelování transpirace a hodnocení odolnosti 
rostlin vůči suchu, protože určuje strategii hospodaření s vodou (isohydrickou 
nebo anisohydrickou).
:::